---
company: Inwatec
url: https://inwatec.dk/
profile: Produktudvikler med teknisk hjerne & flair for design. Erfaren gruppearbejder men nyder at dykke ned i tekniske opgaver selvstændigt. Har erfaring med tværfaglig og -kulturel kommunikation. Brænder for automatisering i tekniske opgaver som CAD og grafisk dokumentation og kommunikation.
highlightedSkills:
  - cad
  - project-management
  - graphic-design
date: 2026-02-10
status: pending
---
# Teknisk produktudvikler med erfaring i tværfaglig kommunikation
Da jeg i 2023 var ude hos jer ved Inwatec i forbindelse med et semesterprojekt på SDU, var der tre ting, jeg særligt satte pris på: den gode arbejdskultur, jeres tekniske ekspertise og jeres åbenhed for idéer. Disse kvaliteter håber jeg på ikke kun at nyde af, men at bidrage til. Projektet handlede om optimering og havde kun lidt med brugeren og kunden at gøre. Jeg håber på at kunne bruge mine kompetencer i projekter hos jer, hvor de fylder mere.

## Kommunikation på tværs af fagligheder & kulture
Da min uddannelse som integeret designingeniør er meget generalistisk og alsidig, er den ikke den mest teknisk tunge. Men det er lige præcis alsidigheden, der gør, at jeg let kan kommunikere teknisk med andre typer ingeniøre uden at miste overblikket. Yderligere erfaring med dette har jeg fået under tværfaglige projekter med andre studerende og under praktik hos Amfitech, hvor jeg var den eneste designorienterede ingeniør. Her kunne jeg bidrage med viden om brugercentreret design og rapid prototyping og stadig forstå det tekniske sprog omkring mig. Jeg kender desuden rigtig godt til kulturelle forskelle som tosproget, der både er født og har familie i udlandet. Jeg taler engelsk på højt niveau og har øje for, hvordan disse forskelle påvirker kommunikationen.

## CAD, dokumentation & grafisk kommunikation
Når det kommer til tekniske opgaver, stiller jeg altid mig selv dette spørgsmål:
<div class='rounded-md bg-primary/10 inline-block px-2.5 py-1 text-primary font-medium mb-2 text-sm'>
Hvad er den smarteste måde at gøre dette på, så vi sparer tid i fremtiden?
</div>

Hvis der er noget, der irriterer mig, er det manuelt arbejde, der kunne have været automatiseret. Dette gælder både i 3D og CAD, hvor jeg arbejder parametrisk og ikke-destruktivt, og i grafisk dokumentation, hvor jeg opsætter designregler og formater. Jeg har erfaring med begge, hvor fokus ofte er på, hvordan en løsning enten gavner eller kommunikerer til brugeren.

## Om mig
Jeg er generalist i det, at jeg har erfaring med en masse forskelligt inden for produktudvikling, men jeg er specialist, når jeg har en teknisk opgave at dykke ned i. Jeg trives både i grupper og selvstændigt og har erfaring i projektledelse.

Jeg har en række roterende interesser, der reflekterer min tiltrækning til det tekniske og det designrelaterede. Jeg elsker sangskrivning og musikproduktion, programmeringsprojekter og kreativ skrivning. Og når jeg kan finde folk at spille med, agerer jeg game master for spil som Dungeons & Dragons.

Jeg håber på snart at høre fra jer.

Med venlig hilsen,

<b class='text-primary'>Adam M. Golan</b>