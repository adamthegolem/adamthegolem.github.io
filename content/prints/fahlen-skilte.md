---
profile: Designer og produktudvikler med erfaring i Adobe, grafik og reklame. Kan udforme skildringer og illustrationer af produkter og tilrette til brugere og målgrupper. Erfaren med projektledelse og administrative værktøjer selvstændigt og i gruppeprojekter.
date: 2026-01-31
company: Fahlén Skilte
url: https://fahlenskilte.dk/kontakt/
status: pending
---
# Produktudvikler med grafisk erfaring
Som produktudvikler og nyuddannet ingeniør møder jeg enhver opgave med samme indstilling:

<!-- :UBadge{size=xl variant=soft label="Hvad er brugerens behov, og hvordan kan denne løsning bedst opfylde de pågældende krav?"} -->

<div class='rounded-md bg-primary/10 inline-block px-2.5 py-1 text-primary font-medium mb-2 text-sm'>
Hvad er brugerens <b>behov</b>, og hvordan kan denne løsning bedst opfylde de pågældende <b>krav</b>?
</div>

Dette gælder ligemeget hvad for en type produkt, det drejer sig om, og hvem brugeren eller målgruppen er. Det er dog især vigtigt, at målgruppen forstås, når det handler om en virksomheds branding. Her kommer min erfaring med bruger- og markedsundersøgelser til produktudvikling ind i billedet. 

Derudover har jeg erfaring med reklamer og grafik i form af plakater, rapporter og videoer. På *digital kommunikation* på HTX var der fokus på reklamekampagner og marketing, mens der på *integreret design* på SDU var stærk opmærksomhed på illustrationer, renderinger og skildringer af en række forskellige produkter. Disse færdigheder klæder mig på til en stilling hos jer ved Fahlén Skilte med en masse grafiske opgaver med fokus på at formidle budskab og *call to action* til bestemte målgrupper.

## Dus med Adobe
Jeg har, siden jeg fik adgang til Adobe CC på HTX, været opslugt af suitens programmer, både akademisk og i min fritid. I gymnasiet brugte jeg Premiere Pro til redigering af reklamer, og senere på universitet til projektpræsentationer og produktdemonstrationer. InDesign har jeg brugt til utallige akademiske rapporter, og derved har jeg erfaring med formater og programmets Book-system. Til disse rapporter er Illustrator og Photoshop blevet brugt til grafik, og derved kan jeg effektivt bruge økosystemet som helhed. I min fritid har jeg brugt Photoshop til cover art til min musik, og Illustrator har jeg brugt til både kort og symboler til mine verdner i rollespil som Dungeons & Dragons. Til en række projekter har jeg desuden designet logoer i Illustrator. Jeg har derudover lidt erfaring med After Effects, men jeg ved ikke, om det vil have nogen særlig relevans for denne stilling.
## Om mig
Jeg er produktudvikler med teknisk hjerne & flair for design. Jeg er erfaren som gruppearbejder men nyder at dykke ned i tekniske opgaver selvstændigt. Jeg er generalist, hvilket vil sige, at jeg har god forståelse for en hel masse forskelligt. Derfor er jeg også meget lærenem og kan hurtigt sætte mig ind i og specialisere mig i nye områder. Givet min erfaring med projektorienteret produktudvikling kan jeg bruge en række administrative værktøjer til projektledelse.

Jeg har en række roterende interesser, der reflekterer min tiltrækning til det tekniske og det designrelaterede. Jeg elsker sangskrivning og musikproduktion, programmeringsprojekter, og kreativ skrivning. Og når jeg kan finde folk at spille med, agerer jeg game master for spil som Dungeons & Dragons med fokus på kreativ historiefortælling.

Jeg håber på snart at høre fra jer, og at I tager en visuelt engageret produktudvikler som mig med i overvejelserne.

Med venlig hilsen,

<b class='text-primary'>Adam M. Golan</b>